<!DOCTYPE html>
<html lang="ru">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <style>
        h3,
        h4 {
            margin-top: 1.5em !important;
            margin-bottom: .25em !important;
        }

        p {
            margin-top: 0;
        }

        .main {
            padding: 0em .3em;
            font-size: 1.15em;
            line-height: 1.3em;
        }
    </style>
</head>

<body>
    <div class="main">
        <h1>Часы Святой Пасхи</h1>
        <article>
            <p data-enum="p1" class="os" data-field="paragraph"> Аще иерей: Благословéн Бог наш: </p>
            <p data-enum="p2" class="os" data-field="paragraph"> Мирский же глаголет: Моли́твами святы́х отéц нáших,
                Гóсподи Иису́се Христé Бóже наш, поми́луй нас. Ами́нь. </p>
            <p data-enum="p3" class="os" data-field="paragraph"> Христóс воскрéсе из мéртвых, смéртию смерть попрáв, и
                су́щим во гробéх живóт даровáв (трижды). </p>
            <p style="text-align: center;" data-enum="p4" class="os" data-field="paragraph"> <strong>Также глаголем
                    (трижды):</strong> </p>
            <p data-enum="p5" class="os" data-field="paragraph"> Воскресéние Христóво ви́девше, поклони́мся Святóму
                Гóсподу Иису́су, еди́ному безгрéшному, Кресту́ Твоему́ покланя́емся, Христé, и святóе воскресéние Твоé
                поéм и слáвим: Ты бо еси́ Бог наш, рáзве Тебé инóго не знáем, и́мя Твоé имену́ем. Прииди́те, вси вéрнии,
                поклони́мся святóму Христóву воскресéнию; се бо прии́де Крестóм рáдость всему́ миру́; всегдá
                благословя́ще Гóспода, поéм воскресéние Егó, распя́тие бо претерпéв, смéртию смерть разруши́. </p>
            <p style="text-align: center;" data-enum="p6" class="os" data-field="paragraph"> <strong>Ипакои
                    (единожды):</strong> </p>
            <p data-enum="p7" class="os" data-field="paragraph"> Предвари́вшия утро я́же о Мари́и, и обрéтшия кáмень
                отвáлен от грóба, слы́шаху от Áнгела: во свéте присносу́щнем Су́щаго, с мéртвыми что и́щете я́ко
                человéка? ви́дите гробны́я пелены́, тецы́те и ми́ру проповéдите, я́ко востá Госпóдь, умертви́вый смерть,
                я́ко есть Сы́н Бóга, спасáющаго род человéческий. </p>
            <p style="text-align: center;" data-enum="p8" class="os" data-field="paragraph"> <strong>Кондак
                    (единожды):</strong> </p>
            <p data-enum="p9" class="os" data-field="paragraph"> Áще и во гроб снизшéл еси́, Безсмéртне, но áдову
                разруши́л еси́ си́лу, и воскрéсл еси́, я́ко Победи́тель, Христé Бóже, женáм миронóсицам вещáвыи́:
                рáдуйтеся! и Твои́м апóстолом мир дáруяй, пáдшим подая́й воскресéние. </p>
            <p style="text-align: center;" data-enum="p10" class="os" data-field="paragraph"> <strong>И сей тропарь
                    (единожды):</strong> </p>
            <p data-enum="p11" class="os" data-field="paragraph"> Во грóбе плóтски, во áде же c душéю, я́ко Бог, в раи́
                же с разбóйником, и на престóле был еси́, Христé, со Отцéм и Ду́хом, вся исполня́яй, Неопи́санный. </p>
            <p style="text-align: center;" data-enum="p12" class="os" data-field="paragraph"> Слáва Отцу́ и Сы́ну и
                Святóму Ду́ху. </p>
            <p data-enum="p13" class="os" data-field="paragraph"> Я́ко живонóсец, я́ко рая́ краснéйший, вои́стину и
                чертóга вся́каго цáрскаго показáся светлéйший, Христé, гроб Твой, истóчник нáшего воскресéния. </p>
            <p style="text-align: center;" data-enum="p14" class="os" data-field="paragraph"> И ны́не и при́сно и во
                вéки векóв, ами́нь. </p>
            <p data-enum="p15" class="os" data-field="paragraph"> Вы́шняго освящéнное Божéственное селéние, рáдуйся:
                Тобóю бо дадéся рáдость, Богорóдице, зову́щим: благословéна Ты в женáх еси́, Всенепорóчная Влады́чице.
            </p>
            <p data-enum="p16" class="os" data-field="paragraph"> Гóсподи поми́луй (40). </p>
            <p data-enum="p17" class="os" data-field="paragraph"> Слáва Отцу́ и Сы́ну и Святóму Ду́ху, и ны́не и при́сно
                и во вéки векóв, ами́нь. </p>
            <p data-enum="p18" class="os" data-field="paragraph"> Честнéйшую Херуви́м и славнéйшую без сравнéния
                Серафи́м, без истлéния Бóга Слóва рóждшую, су́щую Богорóдицу Тя величáем. </p>
            <p data-enum="p19" class="os" data-field="paragraph"> И́менем Госпóдним благослови́, óтче. </p>
            <p data-enum="p20" class="os" data-field="paragraph"> Моли́твами святы́х отéц нáших, Гóсподи Иису́се Христé
                Бóже наш, поми́луй нас. </p>
            <p data-enum="p21" class="os" data-field="paragraph"> Христóс воскрéсе из мéртвых, смéртию смерть попрáв, и
                су́щим во гробéх живóт даровáв (трижды)<a href="#_ftn1" name="_ftnref1" title=""
                    style="display: none;"><sup><strong><sup>[1]</sup></strong></sup></a><span
                    class="tooltip tooltip_footnotes" title=""><sup><strong><sup>[1]</sup></strong></sup>
                    <div class="tooltip__wrap" style="">
                        <div class="tooltip__inner"><span>[1]</span><span>&nbsp;Часы Пасхи читаются вместо утренних и
                                вечерних молитв во всю Светлую седмицу.</span></div>
                    </div>
                </span>. </p>
        </article>
    </div>
</body>

</html>